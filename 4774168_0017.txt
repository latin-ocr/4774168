11

sed ea arboribus, dumetis, herba obsita, non enim solum ἄλσος 124, sed etiam νάπος 190
et κράτηρ vocatur 152, 1585: neque vero necessarium cst, eandem utroque loco significari
voraginem, quin multae ibi videntur fuisse. Ad earum unam tradit poeta accessisse Oedi-
podem, quare limen hujus loci τὸν καταῤῥάκτην ὀδόν vocavit, partem significans, (sicut
Latini ultimus, postremus alicui verbo addentes cf. ἄκρος 189) non totum limen praeruptum
fuisse dicens. Latius· tamen videtur haec vorago hiare, complures in ea conspiciuntur viae
ad ima ducentes, recessus praeterea, in quorum uno conspiciebatur Thesei Pirithoique mo-
numentum, quod ibi fingebantur in amicitiae in perpetuum valiturae memoriam posuisse.
Medius inter hoc saxumque Thoricium et sepulcrum quoddam e saxo exstructum Oedipus
consedit et corpore abluto in eam ipsam voraginem teste· scholiasta se conjecit, per quam
Pluto Proserpinam abduxisse credebatur. Tanta in hoc loco describendo cura versatus est
poeta, ut non pigeret eum, cavam quandam pirum ibi stantem commemorasse, quo magis
dolendum est, tanta saevitia postea Antigonum in haec loca saeviisse, ut Pausanias l, 30
hic nihil, quod commemoraret, repererit.

Absolvimus, quod proposueramus: in dramate actionis plenissimo apparet, quum tot
in scena'coeant viae, Colonea, Atheniensis, ad Neptuni aram una, Thebanae duae, quumque
praeterea exitus esse debeat ex ipso nemore* sacro, nihil esse tamen, quod statuamus ullam
propter versuras, quae περίακτοι Graece vocantur patuisse, nisi statuas neglectam esse
unam ex iis, quae ex more in theatris erant. Quod qua ratione ductus statuas non satis
intelligo. Sed haec doctioribus relinquenda3 nos utinam non plane sine fructu laboraverimus.

